De voorbije eeuw is getekend door mislukking. De mislukking van iets dat diep steekt in de kelder van vandaag. De hoop voor postmodernistisch pluralistisch Links zit in een geloof dat democratische creatieve schijnoplossingen ons de pijn van de leegheid van de kapitalistische hegemonie kunnen doen vergeten. 

Uitgeput door het verlies van zijn eigen aarding, verdedigt dit Links met woordeloze wanhoop de laatste muren tegen de bijna volledig losgebroken alomtegenwoordige parasiet van het Kapitaal die zijn grootste vijand voor eens en voor altijd denkt te hebben verslagen.

Denkt. Er brult een schreeuw uit deze kelder, de schreeuw van het Communisme in zijn afwezigheid. Zijn verboden naam is nog de laatste van alle namen waarvan hij de betekenis niet heeft kunnen opslorpen. Het is de naam van deze aarding, die een universeel en egalitair verlangen belichaamt. Een verlangen van een volk, het volk van de wereld dat voelt dat zijn handen meer kunnen dienen dan priv√©belang.

Meer dan ooit toont deze parasiet zijn ware gelaat. Dringend tijd om te hernemen wat afwezig is, tijd om het wereldwijd verzet tegen deze parasiet te aarden en een vector te geven, als de richting die we uitgaan naar iets wat steeds verder ligt, naar een Communistische horizon die we nooit helemaal zullen bereiken. Tijd om opnieuw te proberen, opnieuw te falen, maar beter te falen.
